Gullets alkemi i universet
================================

Sammenfatning av hvordan tunge atomkjerner dannes
------------------------------------------------------
Kun hydrogen og helium ble dannet etter big bang. Disse elementene er grunnlaget for for de første stjernene hvor fusjonsprosesser "smelter" lette atom-kjerner(hydrogen og helium), til tyngre atomer som krom og jern.
Etter jern klarer selv ikke de største stjernene og fusjonere tyngre stoffer. Dette koster energi istedet for å frigi energi.

Dette skyldes at jern er den atomkjernen med minst potensiell energi per partikkel. Som man kan se i figuren under frigir man energi fra "lette" atom-kjerner ved å smelte de sammen til en tyngre atom-kjerne(fusjon), men for kjerner tyngre enn jern frigir man energi ved å dele de i to(fisjon).
![Bindingsenergi](http://www-naweb.iaea.org/napc/physics/images/BindingEnergy.jpg "Bindingsenergi")


Kjernefysikken sier at den enkleste måten å danne tyngre elementer er å "skyte" nøytroner på jernatomene med stor hastighet så noen av disse fusjonere med jernatomene og lager jern-isotoper. Dersom dette skjer nok ganger vil jernatomene til slutt få så mange nøytroner at de blir ustabile og nøytronene omdannes til et elektron og et proton. Derved beveger de seg opp i det periodiske system. Dette kan skje i stjernes indre fordi det er mange jernatomer, mange frie nøytroner, stor tetthett (mange nøytroner og jernatomer på et lite sted) og høy temperatur (stor hastighet på atomene og nøytronene). Prosessen kalles treg nøytron kapring, og foregår i stjernene samtidig som de 'lager' energi ved fusjon opp til jern. 
For de tyngste elementene er ikke dette nok. Mange av de tyngste elementene krever at flere nøytroner blir kapret av den samme atomkjernen, **før de ekstra nøytroner i atomkjernen omdannes til protoner og elektroner, eller kjernen blir ustabil og henfaller**. Da kreves rask nøytron-kapring, **men datrenges høyere tetthet enn man kan finne i stjerners indre, så hvor skal man da lete?**

Når en stjerne ikke lengre kan produsere mer energi dør den. Noen stjerner ender livet sitt ved å krympe til en lysende hvit dverg, men andre stjerner ender livet sitt med et stort smell (kalt en supernova). En slik eksplosjon starter som en kollaps i kjernen og sender en sjokkbølge gjennom stjernen. Det har blitt foreslått at denne sjokkbølgen dytter nok nøytroner inn i atom-kjernene til å lage de tunge elementene, og deretter kaster de ut i galaksen. Simulasjoner viser dog at det er veldig vanskelig å lage de riktige forholdene i en supernova og observasjoner tyder på at tunge grunnstoffer er mer ujevnt fordelt enn supernovaer. Dette tyder på at vi må finne et sjeldnere produksjonssted. 

Supernova-eksplosjonene etterlater seg kjernen til stjernen, **og noen ganger består denne kjernen av et sort hull, men andre ganger består den av en nøytronstjerne. Det er en klump med nøytroner som er restene etter jern-kjernen i den døde stjernen som har blitt utsatt for så stort trykk at elektronene har blitt presset inn i protonene, som da omdannes til nøytroner.**

Nesten alle store stjerner eksisterer i dobbelstjerne systemer, dvs. de har en venne-stjerne de går i bane rundt. Disse stjernene vil til slutt dø og etterlate seg en nøytronstjerne, eller et sort hull, som fortsatt går i bane rundt hverandre.
Objekter som er så store og tunge sender ut gravitasjonsbølger. Gravitasjonsbølger tar energi fra stjernene og med tiden blir avstanden mellom banene midre. Dette fortsetter til nøytron-stjernene til slutt smeller sammen.

Selve kollisjonen mellom to nøytronstjerner slynger masse nøytron-rene atomkjerner ut i galaksen. Disse atom-kjernene er ustabile og etter _noen dager_ transformeres de tunge, nøytron-rene kjernene til tunge, stabile kjerner som gull og platina.

Kanskje har litt av gullet i galaksen vår blitt dannet av sjokkbølger i eksploderende stjerner, men flesteparten av gullatomene i klokken din er restene fra to kolliderende, super-tette nøytronstjerner.

[God link til flere detaljer](https://www.quantamagazine.org/did-neutron-stars-or-supernovas-forge-the-universes-supply-of-gold-20170323/)
