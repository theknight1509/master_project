Gullets alkemi i universet
================================

Sammenfatning av hvordan tunge atomkjerner dannes
------------------------------------------------------
I begynnelsen skapte big bang hydrogen og helium, på grunn av gravitasjon trekker disse atomene på hverandre og lager gass-skyer.
Gass-skyene faller sammen av sin egen gravitasjonskraft og når trykket inni skyen blir stort nok vil hydrogen atomene i kjerne av skyen fusjonere til mer helium. Vi har nå vår første stjerne, også kjent som en populasjon 3 stjerne. Stjernene fusjonerer lette atomer, som hydrogen og helium, til tyngre atomer, som krom og jern. 
Etter jern klarer selv ikke de største stjernene og fusjonere jern til tyngre stoffer. Dette koster energi istedet for å tjene energi.
Når en stjerne ikke lengre kan produsere mer energi dør den. En stjerne med liten masse vil krympe til en liten lysende hvit dverg. Mer massive stjerner ender livet sitt med et stort smell, en supernova. De mest massive supernovaene etterlater seg et sort hull, mens de supernovaene som er litt mindre etterlater seg en nøytronstjerne. En super-tett liten klump som i hovedsak består av kun nøytroner.
Denne klumpen med nøytroner er restene etter kjerne av jern i den døde stjernen som har blitt utsatt for så stort trykk at elektronene har blitt presset inn i protonene for å lage nøytroner.

Dersom to store stjerner går i bane rundt hverandre, som de vanligvis gjør, vil de begge dø som en supernova og etterlate seg en tett liten nøytronstjerne. Da får man to nøytronstjerner som går i bane rundt hverandre. Så store, tunge objekter i bane rundt hverandre vil sende ut en type energi man kaller gravitasjonsbølger. 
Når to stjerner mister energi fra sitt gravitasjonsfelt vil avstanden mellom de bli mindre. 
Gravitasjonsbølger fortsetter å tappe energi fra systemet som fører til at nøytronstjernene til slutt blir slått sammen. Når disse to supertette stjernene endelig møtes er farten så stor at den nesten nærmer seg lyshastighet. 
Selve kollisjonen resulterer i at masse materie blir slynget ut bestående av nesten nøytron-rene atomkjerner. 
Disse atomkjernene er ustabile, fordi det er veldig mange flere nøytroner enn protoner, 
og noen av nøytronene i atomkjernene transformeres til protoner og elektroner.
Over noen dager vil mange av atomkjernene som ble slynget ut fra kollisjonen transformert seg fra nesten nøytron-rene kjerner til stabile tunge elementer som gull og platina.

Litt av alt gullet som eksisterer i galaksen vår har nok blitt dannet av sjokkbølger inn i døende massive stjerner, men fleste parten av gullatomene i klokken din er restene fra to kolliderende, super-tette nøytronstjerner.

Sammenfatning av det "kjernefysiske problem"
-------------------------------------------------
Hydrogen og helium ble dannet etter big bang.
Tyngre elementer, opp til jern, blir dannet i stjerner som energu-kilde.
Den energi-kilden stopper på jern, tyngre stoffer krever energi for å bli dannet ved fusjon.
Kjernefysikken sier at den enkleste måten å danne elementer tyngre enn jern er å "skyte" nøytroner på jernatomene med stor hastighet, noen av disse nøytronene vil fusjonere med jernatomene og lage jern isotoper. 
Dersom dette skjer nok ganger vil jernatomene få så mange nøytroner at de blir ustabile. Et nøytron blir til et elektron og et proton når de ustabile jernatomene 'henfaller' til tyngre elementer(først kobolt). Dette kan skje i stjerners indre fordi det er mange jernatomer, mange frie nøytroner, stor tetthett(mange nøytroner og jernatomer på et lite sted) og høy temperatur(stor hastighet på atomene og nøytronene).
Denne prosessen kalles treg nøytron kapring, og vil foregå inne i stjernene samtidig som de 'lager' energi ved fusjon opp til jern. 
For de tyngste elementene er ikke dette nok. Mange av de tyngste elementene krever at flere nøytroner blir kapret av den samme atomkjernen, før denne atomkjernen 'henfaller'/transformerer et nøytron til proton og elektron. 
Da kreves rask nøytron kapring.
Rask nøytron kapring krever høyere tetthet enn man kan finne i stjerners indre, hvor ellers skal man så lete?

Problemet i kjernefysikken var at ikke alle atomkjerner kan dannes ved fusjon. Etter at treg nøytronkapring løste det problemet dukket det opp et problem med å skape de elementene som var for tunge til å skapes med treg nøytron kapring.

Sammenfatning av det "astrofysiske problem"
------------------------------------------------
Hvilke systemer skaper nye elementer ved rask nøytron kapring?
Hvor finner man høyere tetthet enn stjerners indre?
Det var lenge antatt at dette måtte foregå i en supernova, en massiv stjerne der kjernen kollapset og skapte en veldig tett sjokkbølget gjennom stjernen. Denne økte tettheten var åstedet for rask nøytron kapring.
I 1977 foreslå Lattimer og Schramm at to nøytronstjerner i bane rundt hverandre til slutt vil kollidere fordi de mister energi ved gravitasjonsbølger. Når de to, veldig tunge, objektene til slutt slår seg sammen har de veldig stor hastighet, veldig høyt trykk, veldig høy temperatur(fordi de er rester etter supernovaer) og veldig høy tetthet.
Kollisjonen kaster masse materie ut i verdensrommet og ut i resten av galaksen. Siden denne materien for det meste består av nøytroner vil det materisen som blir slynget ut bestå av nesten rene nøytronkjerner.
Som sagt vil disse atomkjernene være ustabile og henfalle til atomkjerner med balanse mellom antall protoner og nøytroner. Etter et par dager vil materien som ble kastet vekk fra de to nøytronstjernene bestå av tunge stoffer som lanthanider.

Problemet i astrofysikken var at det var to teorier som forklarte hvor de tunge elementene, som gull og europium, kom ifra. Ved å anta at de tyngste elementene ble dannet i supernova-sjokkbølger får man dannet litt av de tyngste elementene i en prosess som skjer veldig ofte i galaksen. Ved å anta at de tyngste elementene ble dannet ved to kolliderende nøytron-stjerner får man dannet veldig mye av de tunge stoffene man ser i dag, men disse kollisjonene er svært sjeldne og det blir vanskelig å lage nok tunge elementer til å berike hele galaksen.
